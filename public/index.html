<!DOCTYPE html>
<html>
  <head>
   <!-- Global Site Tag (gtag.js) - Google Analytics -->
   <script async src="https://www.googletagmanager.com/gtag/js?id=UA-106881610-1"></script>
   <script>
  window.dataLayer = window.dataLayer || [];
  function gtag(){dataLayer.push(arguments)};
  gtag('js', new Date());
  gtag('config', 'UA-106881610-1');
   </script>
   <script async src="//pagead2.googlesyndication.com/pagead/js/adsbygoogle.js"></script>
   <script>
     (adsbygoogle = window.adsbygoogle || []).push({
       google_ad_client: "ca-pub-7985104295635421",
       enable_page_level_ads: true
     });
   </script>

    <meta charset="utf-8">
    <title>rudebecks.me</title>
    <meta name="viewport" content="width=device-width, initial-scale=1">
    <link rel="stylesheet" href="style.css" media="screen" title="no title">
    <link rel="stylesheet" href="swiper.css">
    <link rel="stylesheet" href="reset.css" media="screen" title="no title">
    <link href="https://fonts.googleapis.com/css?family=Roboto:400,700" rel="stylesheet">
    <script src="jquery-3.1.1.min.js"></script>
    <link rel="shortcut icon" href="images/favicon.ico">
    <link rel="icon" href="images/favicon.ico">
    <link rel="apple-touch-icon" href="images/favicon.jpg">
    <link rel="apple-touch-startup-image" href="images/favicon.jpg">
    <meta name="apple-mobile-web-app-title" content="Schema">
    <meta name="apple-mobile-web-app-capable" content="yes">
    <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');
  ga('create', 'UA-106881610-1', 'auto');
  ga('send', 'pageview');
   </script>
  </head>
  <body>
    <div id="divSchema">

      <div class="barTop">
        <div class="weekBtn">
          <p><span id="weekNo"></span><span id="weekArrow">▼<span></p>
        </div>
        <div class="weekModal">
          <ul>
            <li>Välj vecka:</li>
          </ul>
        </div>

        <p class="barName">Schema</p>

        <div id="reloadBtn">
          <svg version="1.1" xmlns="http://www.w3.org/2000/svg" width="512" height="512" viewBox="0 0 512 512">
          <title>loop2</title>
          <g id="icomoon-ignore">
          </g>
          <path d="M444.84 83.16c-46.804-51.108-114.077-83.16-188.84-83.16-141.385 0-256 114.615-256 256h48c0-114.875 93.125-208 208-208 61.51 0 116.771 26.709 154.848 69.153l-74.848 74.847h176v-176l-67.16 67.16z"></path>
          <path d="M464 256c0 114.875-93.125 208-208 208-61.51 0-116.771-26.709-154.847-69.153l74.847-74.847h-176v176l67.16-67.16c46.804 51.108 114.077 83.16 188.84 83.16 141.385 0 256-114.615 256-256h-48z"></path>
          </svg>
        </div>

        <div class="settingsBtn">
          <svg version="1.1" xmlns="http://www.w3.org/2000/svg" width="512" height="512" viewBox="0 0 512 512">
          <g id="icomoon-ignore">
          </g>
          <path d="M466.895 305.125c-26.863-46.527-10.708-106.152 36.076-133.244l-50.313-87.146c-14.375 8.427-31.088 13.259-48.923 13.259-53.768 0-97.354-43.873-97.354-97.995h-100.629c0.133 16.705-4.037 33.641-12.979 49.126-26.862 46.528-86.578 62.351-133.431 35.379l-50.312 87.146c14.485 8.236 27.025 20.294 35.943 35.739 26.819 46.454 10.756 105.96-35.854 133.112l50.313 87.146c14.325-8.348 30.958-13.127 48.7-13.127 53.598 0 97.072 43.596 97.35 97.479h100.627c-0.043-16.537 4.136-33.285 12.983-48.609 26.818-46.453 86.388-62.297 133.207-35.506l50.313-87.145c-14.39-8.233-26.846-20.249-35.717-35.614zM256 359.666c-57.254 0-103.668-46.412-103.668-103.667 0-57.254 46.413-103.667 103.668-103.667s103.666 46.413 103.666 103.667c-0.001 57.255-46.412 103.667-103.666 103.667z"></path>
          </svg>
        </div>
      </div>

      <div class="swiper-container swiper-containerSchema">
        <div class="swiper-wrapper">

          <div class="swiper-slide">
            <div class="swiper-container swiper-containerVerticalSchema">

              <div class="swiper-pagination" id="swiper-paginationSchema"></div>
              <div class="swiper-wrapper" id="swiper-wrapperVerticalSchema">

              </div>
            </div>
          </div>

          <div class="swiper-slide" id="swiper-slideMat">
            <div style="display:flex;align-items:center;justify-content:center;width:100%;height:100%;">
              <p>
                <em style="font-style:italic;font-size:17.5px;">Kommer snart</em>
              </p>
            </div>

          </div>

        </div>
      </div>

        <div class="barBottom">
          <ul class="barUl">

          </ul>
        </div>

    </div>

    <div id="settings">
      <div class="barTop">
        <p class="barName">Inställningar</p>
        <div id="goBack">
          <svg version="1.1" xmlns="http://www.w3.org/2000/svg" width="512" height="512" viewBox="0 0 512 512">
          <g id="icomoon-ignore">
          </g>
          <path class="fill" d="M201.373 438.627l-160-160c-12.497-12.496-12.497-32.758 0-45.255l160-160c12.497-12.496 32.758-12.496 45.255 0s12.497 32.758 0 45.255l-105.373 105.373h306.745c17.673 0 32 14.327 32 32s-14.327 32-32 32h-306.745l105.373 105.373c6.248 6.248 9.372 14.438 9.372 22.627s-3.124 16.379-9.372 22.627c-12.497 12.497-32.758 12.497-45.255 0z"></path>
          </svg>
        </div>
      </div>
      <div class="scheman">
        <p>Scheman:</p>
        <ul id='schemanUl'>
        </ul>
      </div>
      <div id="removeScheduleBtn" class="btn">Redigera ≡</div>
      <div id="addSchedule" class="btn">Lägg till schema <span style='font-size:16px;'>+</span></div>
      <div id="addScheduleModal">
        <input id="schemeInputFirst" type="input" name="name" value="" placeholder="Förnamn" autofocus="autofocus">
        <input id="schemeInputLast" type="input" name="name" value="" placeholder="Efternamn">
        <div id="scheduleModalBtn" class="btn">Hämta schema ⇩</div>
        <div class="checkBoxDiv">
          <input id="capitalizeCheckbox" type="checkbox" name="name" value="">
          <label for="capitalizeCheckbox"></label>
          <div id="capitalize">Versalisera&nbspinte</div>
        </div>
      </div>

      <div id="changeColor" class="btn">Ändra färgtema ✎</div>
      <input id="colorInput" type="input" name="name" value="" placeholder="Skriv på eng exv blue alt. hex color (#XXXXXX)">

      <div style="margin-bottom:-50px;position:relative;margin-top:20px;display:flex;justify-content:center;width:100%;height:336px;">
      <script async src="//pagead2.googlesyndication.com/pagead/js/adsbygoogle.js"></script>
      <!-- stor fast inställningar -->
      <ins class="adsbygoogle"
           style="display:inline-block;width:336px;height:280px"
           data-ad-client="ca-pub-7985104295635421"
           data-ad-slot="7901556856"></ins>
      <script>
      (adsbygoogle = window.adsbygoogle || []).push({});
      </script>
      </div>


      <!-- NOTE:  bloggdelen-->
      <div id="blogg" style="position:relative;margin-top:600px;margin-left:10px;margin-right:10px;display:flex;width:100%;height:100%;flex-direction:column;">
      <p style="font-size:15px;">
        Scrolla ned för bloggen <br>
        Integritetspolicy, om oss och kontaktuppgifter finns under blogginläggen.
        <br>
        <br>
        <br>

        <script async src="//pagead2.googlesyndication.com/pagead/js/adsbygoogle.js"></script>
        <!-- stor fast inställningar -->
        <ins class="adsbygoogle"
             style="display:inline-block;width:336px;height:280px"
             data-ad-client="ca-pub-7985104295635421"
             data-ad-slot="7901556856"></ins>
        <script>
        (adsbygoogle = window.adsbygoogle || []).push({});
        </script>



        Välkommen till rudebeck.me's blogg! Enskilt syfte: rädda värdlen från västvärlden!<br><br>
<strong style="font-size:17.5px;font-weight:bold;color:red;">Utopin står bakom den ekologiska hyllan</strong> <br>
<span style="font-weight:bold;">Det är <em> du </em> som bestämmer hur vår planet ska se ut. Det är  <em> du </em>  som avgör om dina barn kommer kunna leva här. Det är  <em> du </em>  som styr framtiden. Vi lever på en planet vars tillstånd är kritiskt. De gifter vi konstant släpper ut i naturen bryter långsamt ner jorden och belastar den till sitt yttersta. Trots att de förödande konsekvenserna är ett faktum undgår vi problemen. Det åligger nu oss alla att se till att världen inte behandlas på detta vis utan istället bevaras i så gott skick som möjligt. Genom att betala några kronor extra för en ekologisk vara vars produktion skett med betydligt bättre villkor gör vi alla den lilla nytta som krävs för att inte förstöra vår jord. Värna om planeten eller lägga pengarna på annat. Valet är ditt. </span>
<br><br>
Industrialiseringen har under de senaste hundra åren bidragit till enorma framsteg inom ett stort antal områden. Den snabba utvecklingen har emellertid också lett till en hel del skadliga följder för miljön, naturen och människan. Det är vårt egensinne som är boven till de miljöproblem vi orsakat och det är följaktligen helt och hållet vårt ansvar att återställa skadorna vi åstadkommit.
<br>
Ett av de större krav som ställs för att en vara ska få klassas som ekologisk är att den inte får vara besprutad. Detta för att hindra de katastrofala konsekvenser bekämpningsmedel orsaker på växter, djur och dig som konsument. Denna kemikalies funktion är att skydda livsmedlet från skadliga organismer, vilket däremot innebär att andra organismer också dör eller tar skada. Konventionella grödor odlas vanligtvis på stora åkrar som besprutas vilket får konsekvensen att pollinerande insekter och andra djur samt närliggande växter också får i sig det vådliga giftet. Vissa anser att det går att bespruta endast, eller i alla fall till största del, det spannmål man har för avsikt att skydda från skadedjur. Men hur noga man än är kommer toxinet alltid spridas vidare i naturen. Studier framförda i boken Sustaining the Earth: An Integrated Approach (George Tyler Miller, 2004) visar att mer än 95% av bekämpningsmedlet når andra organismer än den gröda man ämnat bespruta.
<br>
En kanske till synes mindre självklar följd av detta kort sagt självrådiga beteende är den kedjereaktion som skapas när en organism tar skada av bekämpningsmedlet. Eftersom att växter och djur lever i intrikata ekosystem och näringsvävar kommer avsaknaden av en individ leda till att balansen störs. Som exempel kan fåglar å ena sidan påverkas genom att de äter insekter som bär på gift, men även genom svält då deras föda består av insekter. Denna variation av arter som störs till följd av bekämpningsmedel kallas biologisk mångfald och är essentiellt för liv på jorden.
<br>
En invändning skulle kunna vara att giftet åtminstone inte kan förflytta sig så långt från den plats där det användes. Så är dock inte fallet, i en studie av the US Geological Survey mellan åren 1992 till 2001 fann man otroligt nog bekämpningsmedelsföroreningar i varenda flod i hela USA. Man kan alltså inte undgå den oavsiktliga spridningen av bekämpningsmedel, vilket dessutom skapar en dominoeffekt som leder till förödande konsekvenser man knappt kunnat föreställa sig. Allt detta för att du som konsument ska spara några kronor.
<br>
<br>

Som konsument av ekologiska livsmedel riskerar du heller inte att drabbas av sjukdomar orsakade av bekämpningsmedel. Precis som växter och djur tar skada av giftet gör vi också det. Enligt flera undersökningar och forskningsstudier av de välrenommerade Pennsylvania State University (2016) och University of Michigan (2017) kan bekämpningsmedel i för höga doser leda till missbildning, tumörer, hormonstörning, blod och nervsystems-sjukdomar, ADHD och cancer för att bara nämna några av sjukdomarna. I rapporten från det förstnämnda lärosätet beskrivs hur vi framförallt genom kosten får i oss bekämpningsmedel. Ett motargument skulle kunna vara att detta hur som helst inte är fallet här i Sverige, vi har ju trots allt strikta lagar beträffande användning av bekämpningsmedel. Först och främst kan vi inte kontrollera produktionen av importerat livsmedel och det gör inte saken bättre att vi lever i en tid där den globala handeln är större än någonsin. Dessutom finns många studier som påvisar att vi även här i Sverige har dålig kontroll på hur besprutat vårt livsmedel är. I hälften av de stickprov Livsmedelsverket årligen gör finns rester av bekämpningsmedel och i frukt och grönt är siffran ännu större.
<br>
Förutom dessa skäl till att välja bort besprutad mat bör vi också värna om de människor som arbetar med bekämpningsmedel. Enligt en undersökning från Naturskyddsföreningen (2005) reduceras medellivslängden för en nicaraguansk arbetare som besprutar bananer med hela 15 år. Genom att köpa ekologiskt stöttar vi inte dessa oetiska arbetsvillkor, samtidigt som vi värnar om vår egen och omgivningens hälsa.
<br>
Många avstår från ekologiskt eftersom de anser att det viktiga är var livsmedlet producerats. De menar att svenskodlad kost undkommer de långa transportsträckorna och därmed minskas koldioxidutsläppen. Visserligen orsakar inte lokalt odlad mat lika stora föroreningar från transporten men det är emellertid näst intill försumbart jämfört med den miljöpåverkan produktionen av livsmedlet har. Det faktum att konventionellt livsmedel odlas med bekämpningsmedel och konstgödsel leder till en markant större inverkan på miljön. Konstgödsel orsakar en obalans i naturen då kväve och fosfor förorenar vattendrag. Enligt en undersökning av Jordbruksverket (2014) släpptes hela 40 000 ton kväve ut i sjöar, floder och hav från Sveriges jordbruk år 2013. Kväve och fosfor är naturligt bristvaror och detta enorma överskott av ämnena leder till övergödning och algblomning. Vidare skapas en syrebrist i hav och sjöar och enligt en forskningsstudie från World Resources Institute (2008) är över 70 000 kvadratkilometer av Östersjöns botten helt död till följd av konstgödselanvändningen. Den energikrävande produktionen av konstgjort gödsel bidrar dessutom starkt till den globala uppvärmningen då den står för så mycket som 1,2 procent av hela världens växthusgaser, enligt Intergovernmental Panel on Climate Changes klimatundersökning från 2007. Eftersom en ekologisk vara inte får framställas med detta vådliga konstgödsel skulle således det katastrofala tillstånd Östersjön befinner sig i inte existera samt den förstärkta växthuseffekten dämpas om alla köpte ekologiskt.
<br>
Andra avstår från ekologiskt på grund av det dyrare priset. Som bemötande frågar jag: vad skulle du lägga pengarna på istället? Med största sannolikhet på något umbärligt.
Ekologiska varor är obesprutade och odlas inte med konstgödsel, bidrar inte till övergödning, global uppvärmning eller förstärkt växthuseffekt, gynnar den biologiska mångfalden, djuren, växter och sist men inte minst dig som konsument. Det är kort sagt inte gratis att vara omsorgsfull och godhjärtat, samtidigt som det är vårt ansvar att återställa de problem vi orsakat. Vi svenskar är lyckligt lottade som får leva i ett av världens rikaste länder och än en gång åligger det oss alla att se till att vi inte belastar miljön i onödan. Välj ekologiskt och rädda vår planet eller lägga pengarna på annat. Valet är  <em> ditt </em> .
</p>

<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block"
     data-ad-format="fluid"
     data-ad-layout-key="-fe+69+23-gn+n6"
     data-ad-client="ca-pub-7985104295635421"
     data-ad-slot="7952157194"></ins>
<script>
     (adsbygoogle = window.adsbygoogle || []).push({});
</script>

<br>
<p style="font-size:15px;color:black"> <br><strong style="font-size:20px;font-weight:bold;color:red;">Påtagliga konsekvenser i kaskader av träd</strong>
<br>
Bakgrundsinfo:<br>
<span style="font-weight:bold;">I vår skog kunde man hitta både löv- och barrträd. Barrträden, vilket främst bestod av tallar, fann man högre upp i ekosystemet och lite längre ner i sänkan hittade man lövträden i form av björkar och aspar. Men totalt sett dominerades vårt skogsområde av lövskog och främst av björk, vilket även skogen i sin helhet gjorde. Vi märkte även att marken var fuktig där det fanns jord och vi kunde därmed konstatera med bestämningsnyckeln att vår skog är en björksumpskog.</span>

Som vi nämnde i inledningen så är det en tydlig skillnad mellan den centrala delen och de perifera delarna av skogen när det kommer till topografin. Vi märkte då en tydlig skillnad i jordlagret då det blir mycket tunnare ju högre upp vi befinner oss. Eftersom vattnet snabbare rinner bort så får det en märkbar effekt på växterna som befinner sig inom det området. Till stor del utgjordes växterna av ljung som kan klara dessa förhållanden på ett bra sätt då de inte behöver lika mycket vatten och inte är så känsliga för expositionen av vind.
<br>
Fältskikt<br>

När vi undersökte fältskiktet i vårt område så gjorde vi det både uppe på berget och längre ner i sänkan. I sänkan kunde vi artbestämma autotrofer i fältskiktet blåbärsris (20%), gräs (10%) och ormbunkar (10%). Det var låg frekvens av blåbärsris och ormbunkar trots att det är arter som trivs bra i skugga.

Uppe på berget så bestod nästan all växtlighet i fältskiktet av ljung (50%). Vilket beror på att det är den växt som har anpassat sig bäst till de rådande abiotiska faktorerna. Uppe berget så rinner vattnet snabbt iväg och vindexpositionen är stor samt att det endast existerar ett tunt jordskikt. Dessutom finns det ingen skugga för de växter som lever uppe på berget. Detta leder till att växterna uppe på berget även måste kunna tåla mycket solljus utan att bli uttorkade, vilket exempelvis ljung gör.

Eftersom vi utförde vår exkursion nu på hösten innan det har hunnit att bli riktigt kallt så har fortfarande de flesta lövträden kvar sina löv. Detta betyder till skillnad från vintern och våren att det nästan inte kommer in något solljus under lövträden. Därför kunde vi inte hitta så mycket örter, eftersom de är autotrofer och då behöver de solljus för att kunna utföra fotosyntesen. Därför blir det en större skillnad i vegetation mellan de olika årstiderna i en lövskog jämfört med en barrskog som inte skapar lika mycket skugga när den är utvuxen.
<br>
Buskskikt<br>

I buskskiktet i vårt område så fanns det endast sly av olika sorters löv- och barrträd. Vi artbestämde björk (20%), en (30%), ek (5%) och tall (30%). På det högre liggande området bestod buskskiktet av små tallar som anpassat sig mot de abiotiska faktorerna.



<br>
Trädskikt<br>

I skogens trädskikt kunde vi hitta björk (40%), tall (25%), bok (5%), asp (5%), ek (5%), rönn (5%) och en (5%). Eftersom jorden i vårt område var väldigt fuktig så kunde björken dra nytta av det och därför bestod skogens lövträd till största del av björk. Björken är dessutom en pionjärart vilket betyder att den är en av de första arterna att kolonisera en ny yta. Därför är det inte så konstigt att björken är väldigt bra på att ta upp vatten och därför kunde de konkurrera ut andra lövträd och barrträd som inte tar upp vatten lika bra som björken.
Annorlunda är det dock när man kommer högre upp i skogen. Då minskade frekvensen av lövträd markant som ersattes av fler barrträd. Som ovan nämnt så bestod det mesta av barrskogen av tall men även en del en. Dessa träd klarar sig till skillnad från lövträd bra trots mindre vatten och en högre vindexposition. Upp mot berget blir därför konkurrenssituationen en annan eftersom de abiotiska faktorerna är annorlunda, och istället så gynnas barrträden. Björkarna minskar alltså ju högre upp man rör sig trots att de är bra på att ta upp vatten. På grund ut av att björken inte trivs lika bra då den behöver mycket näringsämnen och istället så gynnas tallar och ek som kan växa på näringsfattig jord.

Det var även omöjligt att inte lägga märka skillnaden mellan träden i sänkan och träden högre upp mot berget. Träden högre upp mot berget hade många fler grenar på stammen än vad träden i sänkan hade. Denna företeelse kan uppstå på grund av flera anledningar, dels så kan detta orsakas av de biotiska faktorerna, alltså att djur äter på vegetation och dels så beror det på att träden högre upp mot berget inte behöver kämpa för att få ljus. Detta leder också i sin tur till att träden upp mot berget inte är lika höga eftersom de inte behöver sträcka sig uppåt mot ljuset, till skillnad från träden i sänkan som gör allt för att komma åt ljuset. Stammarna nertill på träden i sänkan hade nästan inga grenar alls eftersom den inte vinner någonting på det. Alla grenar befann sig i toppen på träden som skapade stora trädkronor med blad som kan fånga in mycket solljus.

Jordmån, jordart och bottenskikt

Skogens bottenskikt bestod till synes mest utav förnan som utgjordes av mossor (60%), lavar (5%), fjolårets löv som ännu inte brutits ner, kvistar, barr, småväxter och svamp (5%). När vi började gräva efter jordprover så lade vi märke till att det fanns en del rötter under förnan. Vilket är naturligt eftersom vi i fältskiktet hittade dvärgbuskar såsom ljung och blåbärsris, som tenderar till att slå rötter på flera ställen. Vi fann även en gräsart som trots alla förväntningar växte på en liten sluttning, vilket låter konstigt för då får gräset det svårare att absorbera regnvatten som rinner ner för sluttningen. Gräs växer gärna i sänkor där vatten ansamlas. Så hur kommer det då sig att detta gräset kunde växa där det gjorde? Detta tror vi berodde på att det runt gräset växte en del mossor, och mossan är uppbyggd på så sätt att den kan lagra stora mängder vatten under längre perioder. Så mossan i detta fall förser gräset med vatten och i utbyte så får den skydd under gräset (växte över mossan) för att hindra att drabbas av uttorkning.

Vi kunde med hjälp av omgivningen och jordprovet bestämma den jordmån som rådde i vårt område till brunjord. Främst eftersom lövträd dominerade, och dessa kräver ett mer neutralt pH. Som är karaktäristiskt för brunjorden, då podsol är av den surare sorten. Detta kunde även konstateras efter en närmare analys av jordarten. Slutsatsen vi drog var att jordarten bestod av den organogena jorden, mull. Eftersom det fanns ett flertal grävande små djur, daggmask som gräver gångar, och rör därigenom om jorden. Till skillnad från jordarten mår så kan man i mull inte urskilja olika stadier av nedbrytning på grund av dessa organismer. Mull bildas vid anaerob nedbrytning som sköts av bakterier, maskar och svampar vilket det fanns gott om. Denna jordart innefattas av finkorniga partiklar bestående av humusämnen. Dessa humuspartiklar är en av orsakerna till varför pH-värdet inte är lika lågt som i mineraljordar. Då de har egenskaper liknande en buffert i marken, och ansvarar för att pH-värdet hålls på en stabil nivå. Vilket gynnar fler organismer, på grund av att vissa organismer har en sämre ackommodationsförmåga än de som lever i podsol-miljöer. Detta ger än en gång bevis på att brunjord råder. Det är även därför man i vår del av skogen hittar många vattenkrävande växter, flera gräsarter. Eftersom mull är komponerat av små partiklar så ger detta en god förmåga att hålla kvar vatten och näringsämnen.

Med jordprovet införskaffat åkte vi tillbaka till skolan för att bestämma pH-värdet. Efter en noggrann mätning kunde det konstateras att jordprovet hade pH-värde 5,97. Ett så pass högt pH värde reder ut en del saker, exempelvis växtligheten och varför vissa arter trivs. Detta förklarar dock inte tallträdens närvaro i ekosystemet. Av den orsaken att tall träd trivs i miljöer där marken har ett lägre pH. Däremot avgör inte bara en faktor vart arter trivs, utan flera. Därtill finns specialfall om biotopen har några särskilda egenskaper som främjar vissa sorters organismer. För att förstå varför vi hittade tall måste vi se till de rådande förhållandena i vår biotop. För det första så krävs det kunskap om att lövträden har större och mer utbredda rotfästen som generellt sett sträcker sig djupare ner i jorden. För det andra omfattas en stor del av Hinsholmsskogens markyta av exponerad berggrund. Alltså kan det på vissa punkter inte gå för lövträd att etablera rötter. Men däremot så har tallen ett ytligt rotfäste som inte behöver sträckas lika djupt ner i jorden. Alltså är det troligt att tallar på så sätt kan konkurrera om dessa platser, fastän det råder en jordmån där lövträden dominerar.

Lavar är praktexempel på individer som anpassat sig väl. En lav är i egentligen två organismer som lever i symbios. Där minst en av organismerna gagnas. I symbiosen “lav” ingår en svamp och bakterie alternativt en alg. I dessa samspel är det oftast svampen som drar mest nytta av samarbetet. Svampen påverkar algen och cellstrukturen hos algen ändras. Detta för att kunna förse laven med näring som lagras för eventuellt behov, även kallat assimilationsprodukter. Påverkan på algen ger hos vissa lavar en förmåga att producera olika lavsyror. Vissa lavarter som växter på stenar eller berggrund använder lavsyrorna för att införskaffa näring. De utsöndrar syrorna som långsamt bryter ner underlaget som den lever på (substratet) och utvinner näringsämnen som laven behöver. Lavarterna trivs olika bra på bergarter men även kalkhalt spelar. Ofta föredrar lavar en mjuk bergart, så att lättare vittrar sönder den. Granit är en hård bergart vilket förklarar varför det inte fanns lav i överflöd. Men lavarter förekom ändå i en god frekvens i vårt område.

Men långt ifrån alla arter lav lever på stenar. Utan man kan träffa på andra lavarter genom att titta på träd. På träden så är det barkens struktur och pH-värde som avgör huruvida det är en god habitat eller inte. Inom ekologin har två begrepp stiftats för att lättare beskriva ifall barken är förmånlig för laven eller inte. Fattigbark och Rikbark. Fattibark indikerar på sämre förhållanden för lavarna vilket gynnar allt färre arter. Till fattigbarken så hör bark från följande träd in; Barrträd, Alar och Björkar. Vi valde en Björksumpskog, precis vad namnet säger så var majoriteten av träden björkar. Alltså fanns det inte en stor mångfald av lavarter. Däremot så förekom vad vi såg och kunde artbestämma, Blåslaven. Då blir det självklart att riklaven erbjuder majoriteten av lavarterna goda förhållanden till att leva och fortplanta sig.
<br>
Markvatten<br>

Markvattnet utövar en viktig funktion i ett ekosystem. När man mäter markens pH-värde så är det egentligen markvattnets surhetsgrad som mäts. Därför har det en betydande roll och ger förutsättningar för liv i en biotop. Markvatten är det vattnet som hela tiden är bundet till marken. Marken består av två beståndsdelar, både fasta ämnena men även markporerna. Dessa porer utgörs inte av någon fysisk materia, utan de är kort och gott det rådande mellanrummet mellan partiklarna i marken. Består marken av mycket humuspartiklar således som hos mull. Så medför det att mellanrummet minskar och då ökar markens kapillaritet, förmågan att hålla kvar vatten.

En viktig funktion markvattnet har är att det förser växter med vatten så att transpiration möjliggörs. Detta är de fenomen där växter i princip svettas och utsöndrar vattenånga för att reglera temperaturen för att underlätta och påskynda vissa reaktioner. Denna process är helt beroende av att markvatten finns tillgängligt, torkar marken så kommer denna att avta helt. Processen sker främst genom växternas klyvöppningarna på bladen.

Näringsämnen i marken är alla lösta i markvattnet. Efter noggranna mätningar av näringsvärden i jorden konstaterades det att marken, som vi hypotetiserat, var mycket näringsrik. Detta kan ha påverkats av den närliggande berggrunden som bestod av granit. Utan jordmån ligger den blottad för erosion av både mekanisk och kemisk påverkan. Den mekaniska utgörs huvudsakligen av vind och rinnande regnvatten. Men regnvattnet är aningen surt och uträttar därför kemisk erosion genom att syrorna löser upp berggrunden. Vilket leder till att dessa mineraler i slutändan finns lösta i markvattnet. Mängden berggrund i Hinsholmsskogen bidrar definitivt till den näringsrika marken. Ser man till skogens geografiska position vilket illustreras tydligt på kartan, kan det vara noterbart att skogen som sagt är beläget vid havet. Alltså kommer vindarna att medföra havsvatten som innehåller olika sorters närsalter. Som också tillslut hamnar i markvattnet.

Surt regn är resultatet av stora utsläpp av koldioxid som i atmosfären löses i vattnet och bildar kolsyra (H2CO3). Vi kan konstatera att det runtom skogen ligger hushåll, vägar och en hamn som bidrar till utsläppen. Som definitivt influerar organismerna i detta område. Tecken på sådant inflytande fann vi på trädstammarna, som spruckit. Detta är vanligt förekommande hos träd i stadsregioner vars luft innehåller högre halter av föroreningar. Ett träd klarar sig normalt sett utmärkt på att bara absorbera kol genom klyvöppningarna på bladen. Men när luften förorenas och halterna kol ökar så kommer träden att anpassa sig till den nu ökade mängden kol. Genom att barken spricker tillåts klyvöppningar i stammen tillgång till kol. Trädet kommer nu absorbera kol både genom bladen och dels genom stammen.
<br>

<img src="https://s.hswstatic.com/gif/diseased-or-dead-tree-1.jpg" height="300" width="400"/>
<br>

Vinden<br>

Vinden är ytterligare en väldigt betydelsefull abiotisk faktor, speciellt i vår skog med tanke på att den, som tidigare nämnt, ligger vid havet där starka vindar råder. Just den 10x10 meters-rutan vi valde låg emellertid till största del i lä men man kunde ändå se flera konkreta tecken på vindens påverkan på växtligheten. Det fanns en tydlig linje längs med trädtopparna, cirka sex meter upp, vilket tyder på att vindexpositionen är så stark där uppe att träden har svårt att växa.

Topografin i det lägre liggande området i vår del av skogen gynnade växtligheten eftersom det skyddade mot starka vindar. Vi kunde därför inte tyda någon viss sida av träden där grenarna växte sämre eller bättre här pga vindexposition. Detta var dock inte fallet i det högre liggande området i skogen. Här kunde vi tydligt se vindens påverkan då det knappast fanns några växter i trädskiktet alls. Men å andra sidan måste vi ha i åtanke att det här fanns mycket kala berghällar och i de få sprickor där det fanns jord var jordtäcket mycket tunt, vilket onekligen är en lika betydelsefull abiotisk faktor eftersom att växten inte kan utveckla ett starkt rotsystem eller ha samma vattentillgång som i tjockt jordtäcke. Jorden är dessutom mycket torrare här vilket är ytterligare en abiotisk faktor orsakad av vinden som påverkar växternas förutsättningar negativt.

I revorna av berghällarna fanns det hur som helst en del jord och några tåliga växter klarade av att växa här. Det fanns bland annat enar, tallsly, ljung, gräs, mossa och lavar. Gräset växte dock i lite djupare skrevor vilket dels gav den lite mer lä men framförallt fanns där tjockare och mindre torrt jordtäcke samt bättre vattentillgång. Eftersom det inte växte några lövträd här men å andra sidan barrträd tyder det på att barrträden helt enkelt är mindre krävande och mer tåliga växter. Detta speglar barrträdsutbredningen i skogar med sämre jordmån, podsol, där lövträd i vanliga fall heller inte klarar av att växa. Grenarna på den östra sidan av tallarna var något mer utvecklade än de på den västra, vilket följaktligen betyder att det kommer vindar utifrån havs.

I det lägre liggande området dominerade, de lite mer krävande, björkarna. Eftersom vinden inte torkar ut jorden här är förutsättningar för det mer krävande växterna mycket bättre och konkurrensen om det tjocka, vatten- och närings-rika jordtäcket betydligt större. Vilket leder oss till nästa abiotiska faktor.






<br>
Vatten<br>

För att alla organismer i vårt ekosystem ska kunna leva behöver de vatten. Fotoautotroferna använder vatten i fotosyntesen för att producera syre som konsumenterna sedan förbrukar. Vi kunde se tydliga tecken på hur essentiell denna abiotiska faktor är för växterna i vår skog.
På de högre liggande områdena var jordtäcket mycket tunnare vilket gjorde att vattnet inte kunde stanna kvar och förutsättningarna för växterna var således sämre. Här växte, som sagt, till största del endast tåliga barrträd och inga lövträd. Möjligtvis att det fanns några små lövträd i fältskiktet, vilket alltså betyder att de knappast klarar av att etablera sig i sådan tuff miljö. Där jordtäcket var tjockare fanns många lövträd av olika arter och andra mer krävande växter som inte klarade av att leva där vattentillgången är sämre. Björken är ett vanligt exempel på ett vattentörstigt träd som endast växte där jordtäcket var tjockare. Barrträd som klarade av att leva trots mindre tillgång till vatten nådde inte upp till trädskiktet, vilket de å andra sidan gjorde där jorden var bättre på att hålla kvar vatten.

I vår del av skogen stötte vi också på gräs. Topografin gynnade gräsets förutsättningar då växten fick tillgång till stora mängder vatten som rann ner från berghällarna vid regn (skogen är trots allt belägen vid havet där kustklimat råder), dvs vid foten av klipporna. Här var det tydligt att vattentillgången inte var liten. Vindskyddet var även bättre och jordtäcket betydligt tjockare. Alla dessa faktorer bidrog som följd till att gräset växte avsevärt bättre till skillnad från de andra arterna som växte bara några få meter högre upp. Trots att de vattenkrävande gräset endast kan tyckas klara av att leva på denna vattenrika plats i vår del av skogen hittade vi ännu högre gräs en bit bort, där växtligheten alltså var ännu bättre. Vi undersökte jordtäcket här och kunde konstatera att de var ännu tjockare samt mer finkornigt, dvs bättre på att hålla kvar vatten och näringsämnen. Möjligtvis att det fanns en källåder där som bidrog till att ännu mer vatten kunde hållas kvar och således förbättra artens etableringsmöjligheter. Det är också möjligt att det fanns källådror vid både foten av höjden och här fast att källådern helt enkelt var större där gräset växte bättre. Men eftersom att dessa ligger en bit under mark kan vi förstås inte säkerställa det.

Intressant är att det inte växte något gräs eller någon annan krävande växt precis bredvid björkarna. Som tidigare nämnt suger björkarna åt sig mycket vatten och skapar således en vattenbrist runt omkring sig. Vattnet är alltså en abiotisk begränsande resurs som växterna i organismsamhället konkurrerar om. De björkar som växt sig stora konkurrerar på så sätt ut andra producenter genom sitt redan etablerade rotsystem.

<br>
Ljuset<br>

Alla växter i en skog är beroende av ljuset för överleva. Detta kan vi konstatera då växter är fotoautotrofer som producerar sin näring genom egenskapen fotosyntes. Det är på grund av den som liv på jorden existerar från hela första början. I denna process används koldioxid, vatten och solenergi för att tillverka druvsocker som används för att bygga upp växten. I reaktionen skapas även en restprodukt, syrgas som andra heterotrofa organismer behöver för att förbränna druvsocker.

Men som sagt är endast växterna beroende av ljuset för att skapa näring. Detta fann vi även prov på ute i skogen, där växter som kräver mycket ljus växte i gläntor medan motsatsen växte i skymundan. l gläntorna kan man till exempel hitta örter. Örter klarar sig inte året om i en björksumpskog. Främst på grund av två anledningar, för det första är det för svårt för en ört att konkurrera med höga träd om ljuset. Sedan fäller även alla lövträd löv på hösten som täcker marken. Alltså täcks örterna med löv och kan då inte absorbera något ljus. Detta innebär inte att örter inte växer i skogar, utan att de inte finns i lika stor utsträckning som andra växter.

Exempel på växter som förekommer mycket i den svenska skogen och även i vår skog är blåbärsriset. Som täcker ca 17% av markytan över hela landet. Blåbärsrisets biotop är barrskogar, då blåbär föredrar podsolmiljöer, eftersom att jordmånen har ett lägre pH-värde. Men i skogen vi besökte bestod främst av lövträd. Hur kommer det sig att blåbärsris växte där? Genom en analys av biotopen kunde vi konstatera att blåbärsrisen växte nära barrträd, i vårt fall tall. När tallbarren bryts ner av destruenter i biotopen försurar det jorden. Vilket då gynnar blåbärsriset eftersom att växtligheten i en lövskog inte tål låga pH-värden. Därmed konkurreras inte blåbärsriset ut av andra arter.

Blåbärsriset är en skuggväxt, där bladen växer efter ljuset. Det låter kanske konstigt att växten klarar av att växa i närheten av ett träd. Då trädet har lättare att förskaffa sig begränsade abiotiska faktorer som vatten och solljus, då trädet till sitt förfogande har fler grenar, löv, barr och ett mer utbrett rotfäste. Men träden agerar som skydd mot att hela plantan överexponeras för solljus. Eftersom blåbärsriset som nämnts ovan är en skuggväxt. Det är då till växtens fördel ifall träden anpassar sig efter solen. Vilket sker, träden låter grenarna växa efter ljusflödet. Av den anledning att trädet vill uppta så mycket ljusenergi parallellt med att förbruka så lite energi som möjligt. Det är därför grenar på den missgynnade sidan dör och faller av. I vårt fall kunde vi se att de träd närmare höjden som bestod av berggrund, lät grenarna växa åt syd. Dels för att berggrunden saknade större växter som skymde solen.
<br>
</p><br>
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block"
     data-ad-format="fluid"
     data-ad-layout-key="-fe+69+23-gn+n6"
     data-ad-client="ca-pub-7985104295635421"
     data-ad-slot="7952157194"></ins>
<script>
     (adsbygoogle = window.adsbygoogle || []).push({});
</script>
<p style="font-size:15px;color:black;"> <strong style="font-size:20px;font-weight:bold;color:red;">METAFOR TILL DAGENS MILJÖPÅVERKAN</strong><br>
Av: Thim Högberg, 24 jan 2017<br>
<br>
<span style="font-weight:bold;">Vad innebär det att något är rätt eller fel? Vem bestämmer det? Kan det vara så att du har gömda egenskaper och personlighet du inte vet om eftersom det känns “fel” att testa eller agera på ett visst vis? Förmodligen handlar du efter vad som är bekvämligt och praktiskt. Du gör det som känns “rätt”. Men om vi låter en sexsidig plastbit bestämma hur du ska bete dig. Vem blir du då?</span>
<br><br>
Tärningsspelaren (1971) skriven av George Cockcroft under pseudonymen Luke Rhinehart handlar om en framgångsrik psykiatriker under samma namn. Luke inser sitt tråkiga och monotona liv och bestämmer sig därför att helt förlita sig på en tärning och slumpen för att utveckla en mångsidig personlighet. Denna skönlitterära biografi följer Lukes inkonsekventa liv från en normal rik New York-bo till grundare av en ny religion med tusentals anhängare världen över.
<br>
Normalt och onormalt, rätt och fel, normbrytande, moral samt att misslyckas är konflikter och teman i Tärningsspelaren som jag tycker är de mest centrala och som har störst betydelse för framhävandet av Rhineharts budskap i boken. Han skriver om en person vars beteende ständigt förändras för att ifrågasätta mönster, konsekvens och normer i samhället och för individen. Det motiv som boken skildrar, att dagligen göra nya saker och uppföra sig inkonsekvent, ses säkert av många som onormalt och excentriskt. Luke Rhinehart ser det som att varje dag födas på nytt och således som något positivt. För om vi gör det som känns fel och onormalt kan vi utvecklas till bättre individer. Detta utdrag ur boken beskriver de tankarna:
<br>
Jag var Jesus för en dag. Det bröt verkligen mot mitt beteendemönster att vara en kärleksfull Jesus och jag var förvånad över hur ödmjuk, kärleksfull och medlidsam jag började känna mig. Tärningen hade befallt mig att "Vara som Jesus", ständigt vara fylld av en kristen kärlek till alla jag träffade. Jag följde frivilligt med barnen till skolan den morgonen och höll dem i handen och kände mig faderlig, välvillig och kärleksfull.
- Vad är det med dig, pappa, varför följer du med oss? (80)
<br>
Den vanligtvis mycket stressade och dynamiske läkaren trodde inte att han någonsin kunde bli en ödmjuk och omtänksam pappa. Tärningen visar dock att just det är möjligt och att han har en sådan karaktär. Anledningen till att Luke inte upplevt en ömsint personlighet beror på ett beteendemönster han under livets gång byggt upp. Att bryta mönstret skulle vara fel och inte normalt. "Mönster, mönster, tänk om man kunde bryta dessa bojor. Men vi släpar på våra gamla jag och de kringgärdar alla våra upplevelser med sina tjocka ramar i ek." (123) Ditt gamla ego bör alltså inte vara den du är. Undermedvetet har vi alla många personligheter och egenskaper som aldrig visat sig eftersom enda sättet att tillåta dem träda fram är genom att bli inkonsekvent och bryta “dessa bojor”, vilket följande citat förklarar:
<br>
Under tärningsterapin uppmuntrar vi våra patienter att fatta beslut genom att kasta tärningen. Syftet med det hela är att utplåna patientens egenart. Vi vill istället skapa en mångsidig personlighet, en inkonsekvent, oberäknelig och så småningom schizoid individ. /.../ Min teori är att vi alla är utrustade med en mängd svagare impulser som kvävs av de dominanta personlighetsdragen och sällan ger sig uttryck i handling. (200)
<br>
Rhinehart påstår alltså att en dominant personlighet av oss alla styr vem vi är. Men så måste det inte vara. Tärningsterapin han skildrar gör att du kan främja dina undertryckta sidor och därmed utvecklas från en begränsad individ till en mångsidig karaktär. Begränsad eftersom att inkonsekvent beteende i samhället vi lever i anses som inkorrekt och onaturligt. Man kan alltså ta kontroll över vem man vill bara om man går emot den dominanta personligheten. Ifall vi endast gör det som känns rätt kommer den personligheten styra oss likt en stor hund styr sin ägare. Det kan kännas fel att dra hunden åt ett annat håll men det är först då du kommer hitta det där nya stället du kanske egentligen vill till. Först när vi gör det som är fel utvecklas vi och kan hitta nya egenskaper och personligheter. Anledningen till att de flesta av oss väljer att göra på det konventionella viset tydliggör nedanstående utdrag:
<br>
Sköldpaddan behöver sällan fundera över vad som befinner sig på andra sidan skalet: vad det än är kan det inte skada honom. På samma sätt vill även vuxna omge sig med ett skal av konsekvens och uppskattar andra sköldpaddor som vänner; de vill skydda sig mot att skadas, vidröras, och att behöva tänka. /.../ För första gången såg jag tydligt att det är fruktan för att misslyckas som håller oss hopkrupna inne i jagets grotta - i ett beteendemönster som vi behärskar och inte törs överge. (99)
<br>
Rädslan för att misslyckas håller tillbaka våra nedtystade sidor och fulla potential. Ett skal av konsekvens är säkert och känns tryggt. Inkonsekvens, ett liv utan skal, känns farligt och fel. I själva verket är det din dominanta sida som mörklägger andra sidor av dig. Enda sättet att hitta ditt riktiga ego är således att våga misslyckas och att våga göra fel. Följaktligen är det rätt att göra fel eftersom det är först då vi utvecklas som person.
<br>
Idén med tärningsspel är ett enkelt sätt att bryta normer och mönster som vi alla kan förstå. Enda reglerna är att minst ett av de sex alternativen man ger tärningen ska vara obekvämt och kännas fel att göra. För om du ger tärningen det alternativet betyder det att en liten del av dig faktiskt vill göra det. Men den styrande delen av dig vill emellertid tvärtom. Att spela tärning innebär att man helt förlitar sig på tärningens beslut. Spelaren ska “hellre vakta dörren i min Tärnings hus än dväljas i konsekvensens hyddor. /.../ - Ur Tärningens bok." (251) Tärningen som i citatet skrivs med stor bokstav är alltså helig. Kuben är gud i Rhineharts religion eftersom först när du ger all makt åt slumpen kommer ditt enformiga konsekventa liv brytas och nya personligheter kunna frodas.
<br>
Citaten jag tagit ur Tärningsspelaren säger, förutom det de konkret uttrycker, även att inkonsekvens är positivt. Utdragen är nämligen skrivna i olika berättarperspektiv och med olika stilar. Det sistnämnda är från ett kapitel som endast består utav text från “Tärningens bok” och är inte mer än en halv sida långt. Det första citatet är skildrat i begränsad form ur huvudpersonens perspektiv i första person medan det andra utdraget är skrivet i tredje person med en begränsad allvetande berättare. Detta ger enligt mig en mer underhållande läsning än om det endast skulle varit skrivet i den stereotypiska första person-perspektivet som biografier ofta består av. Vad jag senare inser är att eftersom boken ska vara en biografi av Luke Rhinehart är det tärningen och slumpen som bestämt bokens stilar och berättarperspektiv vilket nästan bevisar att inkonsekvens faktiskt kan vara gynnsamt. Dessa inkonsekventa stilar och berättarperspektiv leder följaktligen tillsammans upp med konflikterna, motiven och temana jag beskrivit till mitt tolkade budskap jag nu ska sammanfatta och klargöra.
<br>
Tärningsspelaren försöker alltså påvisa att vi alla har egenskaper, talanger och personligheter vi inte vet om. Detta eftersom vi inte vågar testa i och med att något inom oss eller någon säger att det är fel. Men först när vi gör det som känns fel kommer vi veta hur det är. I boken mördar Luke en patient och lämnar sin familj för evigt eftersom tärningen beordrat honom till att göra det. Dessa är självfallet extremfall på hur man ska göra för att lyda lyda tärningen och hitta undangömda sidor av en men uppenbarligen ger det en mer dramatisk och intressant lässtund. Temana och motiven jag beskrivit som leder upp till budskapet är dock densamma. Våga göra fel, bryta normer och misslyckas för om du inte testar kommer du aldrig få veta. Ibland är det rätt att göra fel.
“Vem som helst kan bli vem som helst. - Tärningsspelaren” (8)
</p><br>

<br>
<span style="font-weight:bold;">Integritetspolicy: </span> www.rudebecks.me sparar ingen data från dess användare. Google Adsense använder emellertid cookies (och DoubleClick cookie) för att optimera den reklam som visas. Genom att använda www.rudebecks.me går du med på dessa villkor.
<br><br>

<span style="font-weight:bold;">Om oss: </span>
www.rudebecks.me skapades 2017 för att elever enkelt ska kunna se sitt schema. I början av 2018 integrerades även de omtyckta blogginlägg från Facebook för att upplysa och uppmärksamma de aktuella problemen vid står inför.
<br><br>
<span style="font-weight:bold;">Kontakta oss:</span>
Thim Högberg - mail: hogberg.thim@gmail.com
<br><br>

</p>
</div>


      <div id="creator"><p>Thim Högberg</p>
        <p>Buggar? <a href="mailto:hogberg.thim@gmail.com"> hogberg.thim@gmail.com </a></p>
      </div>
    </div>

    <div id="intro">
      <h2 id="welcome">Välkommen</h2>
      <p>Vänligen skriv in</p>
      <input id="firstInput" type="input" name="name" value="" placeholder="Förnamn" autofocus="autofocus">
      <p>och</p>
      <input id="lastInput" type="input" name="name" value="" placeholder="Efternamn">
      <div id="introBtn">Fortsätt</div>

      <div id="disclaimer"></div>
      <div id="disclaimerCreator"></div>
    </div>

    <script src="swiper.jquery.js"></script>
    <script src="main.js"></script>

  </body>
</html>
